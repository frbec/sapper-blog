---
template: post
title: Var kommer alla pengar ifrån?
slug: var-kommer-alla-pengar-ifran
draft: false
date: 2019-11-11T17:29:03.611Z
description: När ska myten om ständig tillväxt dö?
category: Hållbar utveckling
tags:
  - Ekonomi
  - Tillväxt
  - Balans
---
Ständig tillväxt har blivit till den enda sanna guden för industri, finans och politik. Ett system som vi skapat, utan att ta hänsyn till konsekvenserna. Det räcker egentligen med att se hur många företag, som tjänar enorma summor pengar, betalar andra företag nästan lika stora summor, för att de ska utveckla tjänster som hjälper fler företag att tjäna ännu mer pengar. Samtidigt finns det överskott i alla led, och skyhöga löner för många på höga positioner. Lönerna som används för att konsumera så att företag ska tjäna mer pengar. Ett genialiskt system, eller en total missräkning? Det blir allt tydligare att ekonomisk tillväxt både skapar större klyftor och utarmar resurser, både jordens och människors. Hur vore det att vi, istället för att låta privata företag skapar och tillgodoser begär, skapade ett system byggt på behov? Ständig tillväxt är inte naturligt. Tvärtom är balans ett nyckelord i naturen, det borde det vara i samhället också.
